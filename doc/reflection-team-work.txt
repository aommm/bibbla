Reflections-lagarbete.txt

Alla medlemmar i gruppen känner att detta projekt har fungerat väldigt bra.
Vi har under hela projektet haft en öppen kommunikation och en god stämning,
och vi är alla nöjda med varandra!

I början av projektet kunde ej Madeleine lägga mycket tid på att arbeta,
då hennes syster låg på sjukhus. Därför är det mindre git-aktivitet från
henne dessa första veckor, men hon förklarade det tidigt för de andra i
gruppen så att det inte skulle bli några missförstånd. Att hon var öppen
om detta från början var bra, och det bidrog till den öppna atmosfären.

Inom gruppen låg vi på olika kunskapsnivåer när det gällde programmering.
En person kunde mer om nätverksprogrammering, en var mästare på git,
en var väldigt bra på att skapa grafik, et cetera. Vi försökte dock att
splitta upp arbetet så mycket som möjligt, så att vi alla lärde oss så
mycket som möjligt. Tack vare den öppna atmosfären kände man dock att man
kunde fråga fritt om vad som helst, vilket var väldigt skönt.

Vi hade regelbundna möten minst tre gånger i veckan, där vi dels hade
scrum planning och pratade om projektet, och dels satt vi tillsammas
och programmerade en hel del. Vi kommunicerade också konstant via skype
och en SMS-grupp, och skötte vårt dokumentationsskapande på google docs.
Kommunikationen oss gruppmedlemmar emellan har varit god.

Stämningen har alltid varit gladlynt och positiv, och vi känner alla
att det har varit ett lärorikt och givande projektarbete.